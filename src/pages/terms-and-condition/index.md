---
templateKey: terms-and-condition-page
path: /terms-and-condition
title: Terms and condition
terms:
  - title: Allmänna villkor
    body: >-
      ## Annonspolicy


      Denna annonspolicy (”Policyn”) är en del av Användarvillkoren och gäller mellan Gigleer AB, org. nr 559258-6282 (”Gigleer”), och dig för Uppdrag som registreras på Plattformen. Genom att du har godkänt Användarvillkoren och förbundit dig att följa dem är du bunden att följa även denna Policy. Definitionerna i Policyn har den innebörd som anges i definitionskatalogen på Plattformen. De hittas under rubriken ”Allmänna villkor”.


      **1. Bakgrund**


      Enligt de villkor som anges i den här Policyn kan du som Medlem göra följande när du är inloggad på ditt Medlemskonto:


      1. Utannonsera Uppdrag genom att registrera Annonser på Plattformen

      2. Söka efter och svara på Annonser.


      **2. Allmänt om annonsering**


      Du som registrerar en Annons godkänner nedanstående:


      1. En Annons kommer att synas på Plattformen från och med att den registrerats

      2. Gigleer kan behöva bearbeta Annonsen genom att exempelvis göra kopior, ändra format eller omkoda material för att kunna göra Annonsen tillgänglig på Plattformen

      3. Gigleer inte har någon skyldighet att visa Annonsen på Plattformen.


      **3. Uppgifter i annonser**


      Det är du som registrerar en Annons som ansvarar för innehållet i Annonsen och du intygar att nedanstående kriterier möts:


      1. De uppgifter du lämnar är korrekta.

      2. Du äger eller har rättigheter i form av copyright, patent, varumärken, servicemärken, affärshemligheter eller andra immateriella rättigheter till de bilder och uppgifter du lämnar och du bryter inte mot tredje parts upphovsrätt till sådana rättigheter.

      3. De uppgifter du lämnar strider inte mot någon lag, förordning, myndighetsbeslut, god sed och har inte ett stötande eller kränkande innehåll.

      4. Du använder inte Annonsen för att delta i eller underlätta för illegala aktiviteter.

      5. Annonsen skadar inte Gigleer eller någon av företagets Medlemmar.

      6. Annonsen är seriöst menad, d.v.s. att den enligt Gigleers bedömning inte kan anses utannonsera ett Uppdrag som är omöjligt att utföra, har ett pris som inte kan anses


      marknadsmässigt eller andra omständigheter som gör att seriositeten går att ifrågasätta.


      7. En Medlems svar att anta ett Uppdrag är seriöst. Svaret ska enligt Gigleers bedömning inte kunna anses vara svar på en Annons där villkoren för att anta ett Uppdrag inte kan anses vara marknadsmässiga. Det ska inte heller, enligt Gigleers bedömning, finns andra omständigheter som gör att seriositeten går att ifrågasätta.

      8. Annonsen är inte ren marknadsföring, d.v.s. Annonsen får endast innehålla beskrivning av Uppdrag samt uppgifter som är nödvändiga för att förstå Uppdraget. Även svar på en Annons ska innehålla nödvändiga uppgifter och inte ren marknadsföring.

      9. Du registrerar bara en Annons per Uppdrag. Om du vill lägga upp en ny Annons för samma Uppdrag måste du först ta bort den tidigare Annonsen.

      10. Du lägger inte till ytterligare Uppdrag i samma Annons om du uppdaterar eller förnyar Annonsen. Om du vill lägga till ytterligare Uppdrag ska du göra det genom att registrera en ny Annons.

      11. Information i länkar eller hänvisningar i Annonsen uppfyller kraven som fastställs i denna Policy.


      **4. Gigleers granskning och rätt att neka och ta bort annonser**


      Gigleer förbehåller sig rätten att neka en Annons från att registreras och ta bort en registrerad Annons, framförallt i nedanstående fall:


      1. Annonsen avviker från Policyn eller har satts upp av Medlemmar som tidigare brutit mot Medlemsvillkoren, mot Gigleers övriga villkor, i övrigt mot lag eller förordning eller god sed.

      2. Annonsen måste tas bort på grund av myndighetsbeslut, bryter mot tredje parts upphovsrätt, bryter mot annan lag eller förordning, strider mot god sed eller bryter på annat sätt mot denna Policy eller mot Gigleers övriga villkor.


      **5. Ändringar av policyn**


      1. Gigleer uppdaterar regelbundet Policyn för att skildra eventuella ändringar i hur vi behandlar Annonser. Vid väsentliga förändringar är Gigleer skyldigt att informera dig. 


      Har du frågor om Policyn kan du kontakta oss på support@gigleer.se.


      ### **Medlemsvillkor**


      Dessa medlemsvillkor (”Medlemsvillkoren”) gäller mellan Gigleer AB, org. nr 559258-6282 (”Gigleer”), och dig som Medlem. I Medlemsvillkoren ingår Gigleers Personuppgiftspolicy och Cookiepolicy som finns att läsa på Gigleers plattform (”Plattformen”) under rubriken ”Allmänna villkor”. Genom att registrera dig på Plattformen och öppna ett Medlemskonto


      godkänner du Medlemsvillkoren och förbinder dig att följa dem. Definitioner i Medlemsvillkoren har den innebörd som anges i definitionskatalogen. Den finns att läsa under rubriken ”Allmänna villkor” på Plattformen.




      **Bakgrund**


      1. På Plattformen tillhandahåller Gigleer en marknadsplats som gör det möjligt för företag att utannonsera Uppdrag samt att söka efter lämpliga uppdragstagare. På motsvarande sätt erbjuder Plattformen en möjlighet för uppdragstagare att söka och erhålla annonserade Uppdrag. Genom att registrera dig som Medlem på Plattformen får du tillgång till Plattformen och möjlighet att använda de Tjänster som Gigleer erbjuder på Plattformen.

      2. Medlemsvillkoren, tillsammans med villkoren för Gigleers Tjänster samt övriga villkor som Gigleer i vissa fall tillhandahåller en Medlem separat, beskriver de villkor som gäller för användning av Plattformen och av Gigleers Tjänster.




      **2. Att bli medlem**


      1. Både företag och privatpersoner kan bli medlemmar på Gigleers Plattform och skapa ett Medlemskonto. \[Som företag anmäler du dig genom att göra en Medlemsansökan för Företag, och som privatperson blir du medlem genom att göra en Medlemsansökan för Privatperson]. Som privatperson måste du vara minst 18 år gammal eller ha målsmans godkännande för att kunna registrera dig. Du som fyller i registreringen intygar att de uppgifter du lämnar är korrekta. Om du registrerar ett företag intygar du dessutom att du har behörighet att förbinda företaget till Gigleers Medlemsvillkor.

      2. Gigleer förbehåller sig rätten att begära kompletterande information för att acceptera en medlemsregistrering. Gigleer förbehåller sig vidare rätten att neka medlemsregisteringar. Det gäller i synnerhet för företag eller privatpersoner som tidigare brutit mot Medlemsvillkoren, mot Gigleers övriga villkor eller i övrigt mot lag eller förordning.


      **3. Ditt medlemskonto**


      1. Som Medlem på Plattformen får du tillgång till ett Medlemskonto som du kan logga in på genom att uppge ditt telefonnummer eller användarnamn och lösenord. Medlemskontot gäller endast för, och får endast användas av, det företag eller den privatperson som öppnat kontot. För att upprätthålla säkerheten kring ditt Medlemskonto är det viktigt att du inte avslöjar ditt användarnamn och lösenord för någon annan.

      2. Så länge du är Medlem ansvarar du för att dina medlemsuppgifter är korrekta samt att de uppdateras vid ändring.


      **4. Gigleers tjänster**


      1. När du är inloggad på Plattformen kan du använda de Tjänster som Gigleer erbjuder, vilket inkluderar att utannonsera Uppdrag, söka efter Uppdrag, anlita för Uppdrag och köpa tilläggstjänster. Vid användning eller köp av Tjänster gäller särskilda villkor som du åtar dig att följa när du använder dig av eller köper dessa Tjänster.


      **5. Avgifter**


      1. Gigleer har rätt att ta ut avgifter för de Tjänster som företaget erbjuder. Du kan ta del av aktuellt utbud av Tjänster och aktuella Avgifter på Plattformen.


      **6. Immateriella rättigheter**


      1. Samtliga immateriella rättigheter och tekniska lösningar avseende Plattformen och Tjänsterna, inklusive Plattformens layout, tillhör Gigleer eller dess licensgivare och får inte användas av Medlemmar på annat sätt än vad som krävs för att använda Plattformen eller Tjänsterna enligt Medlemsvillkoren eller villkoren för respektive Tjänst.


      **7. Personuppgifter**


      1. Gigleer behandlar personuppgifter i enlighet med Gigleers Personuppgiftspolicy. Genom att godkänna Medlemsvillkoren när du registrerar dig som Medlem samtycker du till Gigleers behandling av personuppgifter.


      **8. Cookies**


      1. Gigleer använder cookies i enlighet med företagets Cookiepolicy. Genom att godkänna Medlemsvillkoren när du registrerar dig som Medlem samtycker du till Gigleers användning av cookies.


      **9. Ansvarsbegränsning**


      1. Driften av Plattformen kan störas av faktorer utanför Gigleers kontroll. Gigleer kan därför tillfälligt komma att stänga Tjänsterna och Plattformen för service och uppgraderingar. Gigleer garanterar därför inte, och ansvarar inte för, att Tjänsterna eller Plattformen är fri från fel eller avbrott. Fel i Tjänsterna eller på Plattformen ska anmälas till support@gigleer.com. Gigleer rättar fel och brister i Tjänsterna eller på Plattformen med den skyndsamhet som omständigheterna kräver och strävar efter att förlägga service och uppgraderingar till tidpunkter med låg trafik.

      2. Plattformen är huvudsakligen en marknadsplats som låter Medlemmar utannonsera, köpa och sälja tjänster till varandra. Utöver vad som följer av respektive villkor för Tjänsterna saknar Gigleer kontroll över Medlemmarnas transaktioner. Gigleer ansvarar således inte för exempelvis fel eller brister i utannonserade eller utförda Uppdrag eller för Medlemmar som inte uppfyller sina åtaganden mot andra Medlemmar. Gigleer ansvarar inte heller för skada eller förlust som direkt eller indirekt uppkommer genom eller orsakas av användning av Tjänsterna eller Plattformen.


      **10. Ändringar**


      1. Gigleer har rätt att alltemellanåt ändra eller göra tillägg till Medlemsvillkoren. Ändringar av och tillägg till Medlemsvillkoren publiceras på Plattformen. De nya Medlemsvillkoren gäller för nya Medlemmar från och med den dag Medlemsvillkoren publicerades. Befintliga Medlemmar blir bundna av de nya Medlemsvillkoren 30 dagar efter att meddelandet skickats per e-post eller publiceringen på Plattformen.


      **11. Avtalstid**


      1. Medlemsvillkoren gäller från och med att en Medlem registrerat sig på Plattformen och tillsvidare. En medlem som vill säga upp sitt medlemskap ska anmäla det på sitt Medlemskonto. En medlem kan dock inte säga upp sitt medlemskap förrän han eller hon har fullgjort sina skyldigheter enligt pågående Uppdrag.

      2. Gigleer har rätt att säga upp en Medlem med omedelbar verkan i nedanstående fall:

         (i) Medlemmen brister i sina åtaganden mot Gigleer eller en annan Medlem.

         (ii) Medlemmen försätts i konkurs, ställer in sina betalningar, upptar ackordsförhandling, inleder företagsrekonstruktion eller kan på annat sätt befaras vara på obestånd eller i övrigt befaras inte rätteligen kunna fullgöra sina åtaganden enligt Medlemsvillkoren, övriga villkor för Tjänster eller gällande Uppdragsavtal.

         (iii) Medlemmen bedriver direkt eller indirekt verksamhet som konkurrerar med Gigleer. Gigleer har alltid rätt att tillfälligt inaktivera en Medlems tillgång till Plattformen och Tjänsterna under den tid då Gigleer utreder om det föreligger någon grund för uppsägning av Medlem.

         När en Medlems medlemskap har upphört att gälla har Medlemmen inte längre tillgång till Plattformen eller Medlemskontot. Uppsägning av medlemskap innebär dock inte att Medlemmen befrias från skyldigheten att betala Avgifter för använda Tjänster eller i övrigt för förpliktelser som uppstått innan uppsägningen trätt i kraft, t.ex. den exklusivitet som i förekommande fall gäller för Medlemmen enligt Användarvillkoren.

      **12. Överlåtelse**


      1. Gigleer har rätt att överlåta sina rättigheter och skyldigheter enligt Medlemsvillkoren till bolag som ingår i samma koncern. Gigleer har också rätt att överlåta sina rättigheter och skyldigheter enligt Medlemsvillkoren till annan part, förutsatt att det övertagande bolaget skäligen kan förväntas fullgöra sina skyldigheter enligt Medlemsvillkoren på ett för Medlemmarna tillfredsställande sätt.


      **13. Lagval och tvist**


      1. Svensk rätt ska tillämpas på Medlemsvillkoren. Tvist i anledning av Medlemsvillkoren ska avgöras av allmän domstol. 

         Har du frågor om Policyn kan du kontakta oss på support@gigleer.se.

      ### Cookiepolicy


      Denna cookiespolicy (”Policyn”) är en del av Medlemsvillkoren och gäller mellan Gigleer AB, org. nr 559258-6282 (”Gigleer”) och dig för användningen av Plattformen. Genom att du har godkänt Medlemsvillkoren och förbundit dig att följa dem är du även bunden att följa denna Policy. Definitioner i Policyn har den innebörd som anges i definitionskatalogen. Den finns att läsa under rubriken ”Allmänna villkor” på Plattformen.


      **1. Bakgrund**


      Gigleer använder cookies för att känna igen din dator och för att särskilja dig från andra användare på Plattformen. Denna Policy beskriver hur Gigleer använder sig av cookies.


      **2. Vad är en cookie?**


      En cookie är en textfil som vid uppkoppling mot Plattformen sparas på din dator eller mobila enhet och vid senare besök hämtas från datorn eller enheten.


      Gigleer använder sig av två typer av cookies, nämligen permanenta och temporära (s.k. sessionscookies). Permanenta cookies lagras som en fil på din dator eller mobila enhet tills de antingen


      i) upphör att gälla


      ii) skrivs över av nya cookies


      iii) du manuellt tar bort dem


      Sessionscookies placeras temporärt i din dator eller mobila enhet när du besöker en webbplats, men försvinner när du stänger ner sidan, vilket innebär att de inte sparas permanent på din enhet.


      **3. Så använder Gigleer cookies**


      1. Nödvändiga cookies. Dessa cookies krävs för driften av Plattformen och innefattar till exempel cookies som gör att du kan logga in på säkra områden på Plattformen eller utnyttja e-faktureringstjänster.

      2. Cookies för analys och prestanda. De tillåter oss att räkna antalet besökare och att se hur besökare rör sig på Plattformen när de använder den. Detta hjälper oss att samla underlag för hur Plattformen generellt kan utvecklas, till exempel genom att se till att användarna lätt hittar vad de söker och förbättra hastigheten vid sökningar.

      3. Funktionalitetscookies. Dessa används för att känna igen dig när du återvänder till Plattformen och gör att vi kan anpassa vårt innehåll till dig och komma ihåg dina inställningar (till exempel val av region). Om du registrerar dig hos oss kommer vi att komma ihåg uppgifter om dig under ditt besök och eventuella framtida besök, förutsatt att cookien inte tas bort däremellan.

      4. Cookies för s.k. targeting. Dessa cookies registrerar ditt besök på vår Webbplats, vilka sidor du har besökt och vilka länkar du har följt. Vi kommer att använda informationen för att göra Plattformen och reklamen som visas på den mer relevant för dig. För detta ändamål kan vi också komma att dela denna information med tredje part.


      **4. Att neka eller återkalla samtycke till användning av cookies**


      Du kan själv välja om du vill acceptera att ta emot cookies eller inte. Du blockerar cookies genom att aktivera en inställning i din webbläsare som gör att du kan neka alla eller vissa cookies. Om du i webbläsarens inställningar anger att cookies ska blockeras kommer du eventuellt inte kunna få tillgång till hela eller delar av Plattformen.


      **5. Tredjepartscookies**


      Ett antal auktoriserade tredje parter sätter ut cookies på Plattformen för att leverera tjänster som de tillhandahåller. Vi ber dig att observera att Gigleer inte har någon kontroll över de cookies som tredje part använder.


      **6. Ändringar av policyn**


      Gigleer uppdaterar regelbundet Policyn för att spegla eventuella ändringar i hur vi behandlar cookies. Vid väsentliga förändringar ska Gigleer informera dig. Har du frågor om Policyn kan du kontakta oss på support@gigleer.se.
  - title: Personlig Integritet
    body: >-
      **Personuppgifter**


      Vi samlar in dina personuppgifter för olika syften, exempelvis orderbehandling, korrespondens, prenumerationer eller i samband med forumdiskussioner. Vi kan komma att kombinera den information vi får från dig med sådan som vi har inhämtat från andra källor för att komplettera den och för att anpassa vår interaktion med dig. Dessutom kan vi komma att samla in information avseende din användning av vår webbplats samt plattform. Vi använder då olika typer av teknik, till exempel cookies.


      **Användning**


      Vi kan behöva använda dina uppgifter i nedanstående syften:


      1. För att vi eller andra involverade i fullgörandet ska kunna behandla din förfrågan.


      2. För att kontakta dig i samband med enkäter om kundtillfredsställelse, marknadsundersökningar eller vissa transaktioner.


      3. För att stödja produkter eller tjänster som du har anskaffat av oss (av Gigleer och närstående bolag samt vissa utvalda organisationer). Om du har gett din tillåtelse kan uppgifterna användas i marknadsföringssyfte.


      4. För att göra din användarupplevelse mer personlig när du besöker våra webbplatser, förenkla navigeringen och föra statistik över webbplatsanvändningen.


      **Du kan välja själv**


      När Gigleer samlar in dina uppgifter kan du tala om att du inte vill att de ska användas i andra marknadsföringssammanhang. Du kan också avaktivera cookies i din webbläsare.
  - title: GDPR
    body: >-
      ## Policy för integritet och dataskydd


      **Dina personuppgifter och hur Gigleer hanterar dem**


      Med personuppgifter menar vi den data som Gigleer samlar in och sparar om dig och hur du använder våra tjänster. Det är uppgifter som identifierar dig direkt eller indirekt. Uppgifterna använder vi på Gigleer för att erbjuda tjänster, förbättra våra tjänster, ge dig som användare en bättre upplevelse samt skicka erbjudanden som passar dina behov.


      Nedanstående information förklarar hur vi samlar in och hanterar dina personuppgifter i enlighet med GDPR.


      ### **Typ av personuppgifter som Gigleer samlar in**


      **Kontakt- och personuppgifter**


      När du registrerar dig som användare hos Gigleer gör du det med din e-postadress eller ditt telefonnummer. Därefter samlar Gigleer in uppgifter som du själv anger i form av personnummer, namn, adress, telefonnummer, bankuppgifter, arbets- och utbildningshistorik samt kompetenser.


      **Information om dina tjänster**


      Gigleer sparar data om vilka tjänster du använder och på vilket sätt du som användare använder dem.


      **Supportärenden**


      När du kontaktar Gigleers kundtjänst så samlas den information som du uppger till Gigleer för att vår support ska kunna hjälpa dig.


      ### Så här samlar Gigleer in personuppgifter


      Gigleer samlar in och behandlar data enligt nedan:


      · Uppgifter som du uppger själv när du blir och är användare hos Gigleer.


      · Information du själv uppger när du kontaktar Gigleer i form av kommentarer, chattkonversationer, e-post och inspelade samtal.


      · Data som skapas när du använder Gigleers tjänster, t.ex. när du besöker och använder Gigleers hemsida, plattform och dess tjänster.


      · Data som samlas in via cookies när du använder vår hemsida och vår plattform.


      **Det här använder Gigleer dina personuppgifter till**


      För att Gigleer ska behandla din data krävs det att någon av följande rättsliga grunder uppfylls:


      · Gigleer har fullgjort avtalet med dig


      · Du ska fullgöra en rättslig förpliktelse för Gigleer


      · Behandlingen av data ligger i ditt och Gigleers intresse


      · Gigleer har fått ditt godkännande för behandling av data.


      För att Gigleer ska erbjuda sina tjänster till dig behöver vi behandla dina personuppgifter. Nedan hittar du information om vad Gigleer använder din data till. Det framgår även vilken rättslig grund behandlingen av datan grundar sig i.


      **Erbjudande av tjänster**


      Gigleer behandlar kontakt-och personuppgifter för att kunna identifiera dig som användare och kund samt för att hantera och leverera de tjänster som Gigleers plattform erbjuder. Gigleer behöver uppgifterna även för att hantera fakturering och betalning av tjänster som du beställt och använder enligt Gigleers allmänna villkor.


      Rättslig grund: Fullgörande av avtal.


      **Kommunikation och support från Gigleer**


      Gigleer kan komma att använda personuppgifter från tidigare kontakter för att kunna erbjuda dig bättre hjälp. Gigleer använder dina kontaktuppgifter och information om de tjänster du som användare använder som grund till fakturor, nyhetsbrev, viktig information om dina tjänster, erbjudanden och tips om hur du kan använda våra tjänster.


      Rättslig grund: Intresseavvägning, samtycke och fullgörande av avtal.


      **Utveckling av Gigleers tjänster och produkter**


      Gigleer behandlar dina personuppgifter kring hur du använder Gigleers tjänster samt kontakt med Gigleer som underlag för att förbättra din användarupplevelse och Gigleers tjänster generellt.


      Rättslig grund: Intresseavvägning och samtycke.


      **Marknadsföring**


      För att Gigleer ska kunna marknadsföra relevanta tjänster till dig enligt dina behov behandlar Gigleer dina personuppgifter för att se vilka tjänster du använder och hur du använder dem.


      Rättslig grund: Intresseavvägning och samtycke.


      **Säkerhet**


      Gigleer behandlar dina personuppgifter i syfte att upptäcka och förhindra följande:


      · Missbruk


      · Intrångsförsök


      · Lagbrott


      · Strider mot Gigleers villkor


      Rättslig grund: Fullgörande av avtal samt rättslig förpliktelse.


      **Lagstadgade skyldigheter**


      Gigleer behandlar personuppgifter i syfte att rätta sig efter de krav som lagen ställer.


      Rättslig grund: Rättslig förpliktelse.


      ### **Så här länge sparar Gigleer personuppgifter**


      Gigleer sparar personuppgifter så länge det finns ett dokumenterat syfte. Du kan som användare kontakta Gigleers dataskydssombud för närmare detaljer.


      ### Vem Gigleer lämnar personuppgifter till


      **Partners- och underleverantörer**


      Gigleer har avtal med samtliga partners och underleverantörer inom EU samt EU standardavtalsklausuler för alla utanför EU. Avtalen reglerar bland annat vilka personuppgifter som behandlas, varför en specifik behandling görs, hur personuppgifterna skyddas samt hur personuppgifterna ska behandlas. Gigleer eftersträvar att aldrig dela fler personuppgifter än nödvändigt med respektive partner.


      #### **Marknadsföring och analys**


      **Partner Personuppgifter som delas och varför**


      Google Analysdata via tredjepartscookie för marknadsföring och webbanalys för att förbättra våra tjänster.


      Facebook Analysdata via tredjepartscookie i marknadsföringssyfte.


      Mailchimp Data för att kunna skicka ut relevanta erbjudanden och information.


      #### **Leverans av erbjudna tjänster**


      **Partner Personuppgifter som delas och varför**


      Microsoft azure som krävs för att kunna leverera Gigleers plattform och dess tjänster.


      Fortnox Data som krävs för att kunna följa betalningar och uppfylla bokföringslagen.


      Mandrill Data för att kunna skicka e-post till användare.


      Inkassogr


      am Data som krävs för att kunna bedriva inkassoverksamhet


      #### Övrigt


      **Partner Personuppgifter som delas och varför**


      Zendesk Data som krävs för att leverera supporttjänster.


      **Myndigheter**


      På begäran kan Gigleer enligt lag och myndighetsbeslut vara skyldigt att lämna ut vissa personuppgifter till exempelvis Polisen.


      **Så skyddar Gigleer dina personuppgifter**


      Gigleer använder sig av industristandarder för att lagra, behandla och kommunicera känslig information som exempelvis personuppgifter och lösenord på ett säkert sätt. Det handlar till exempel om SSL/TLS, PGP och envägs hash-algoritmer.


      Skyddet implementeras med systematiska, organisatoriska och tekniska åtgärder för att säkerställa integritet, sekretess och tillgänglighet.


      **Du bestämmer över dina personuppgifter**


      Du bestämmer över dina egna personuppgifter. Det innebär att du avgör vilka uppgifter du vill lämna samt vilken behandling av dina personuppgifter du godkänner, och du kan återkalla ditt samtycke när du önskar.


      Observera dock att vi behöver vissa personuppgifter för att kunna tillhandahålla våra tjänster till dig. Om du väljer att återkalla ditt samtycke kan det innebära att vi inte kan tillhandahålla alla våra tjänster till dig.


      **Dina personuppgifter när du inte längre är användare**


      När du som användare avslutar ditt konto tar Gigleer bort alla personuppgifter om det ej finns ett syfte för framtida behandling. Data som ej raderas är data som krävs enligt bokföringslagen.
---
